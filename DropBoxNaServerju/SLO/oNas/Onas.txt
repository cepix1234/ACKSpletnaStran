Airsoft Club Kisovec je bil ustanovljen leta 2009, na pobudo ljubiteljev airsofta  in vojaškega načina življenja v občini Zagorje ob Savi. 
Sprva smo, tako kot večina mladih ekip uporabljali opremo in replike po lastni izbiri. 
Naše začetno delovanje je bilo najprej omejeno večinoma na interne treninge, nakar smo se skupno odločili da skirmish airsoft le ni vse, 
kar nam ta šport ponuja. V letu 2010 smo se odločili za ekipno uniformo v vzorcu Flecktarn, za taktično opremo v barvi Coyote brown ter Tan. 
S tem smo se približali disciplini airsofta, imenovani MilSim ( Military Simulation) 
ter po izgledu  upodobitvi nemške elitne enote KSK (Kommando Spezialkräfte).<br/> 
Kljub temu smo si pri izbiri replik dovolili odprte roke, saj le tako lahko zagotavljamo kvalitetno igro vsakršnega igralca v naši ekipi. 
Seveda smo omejeni na uporabo Mid oziroma Low cap okvirjev, katerih kapaciteta zagotavlja realnejšo ter bolj kvalitetno igro, kot  jo npr. 
High cap okvirji, ki za svoje delovanje zahtevajo navijanje vzmeti. 